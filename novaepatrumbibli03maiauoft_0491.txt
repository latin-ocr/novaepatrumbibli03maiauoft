IN EPISTOLAM AI) ROMANOS CAP. vn. 13

rantur in nobis carnis passiones, quid ni intelligere oportet, fontem esse peccati le-
gem? Quid vero sacer doctor? Asper occurrit, et negat parentem esse peccati legem:
humanam vero naturam incusat, quae ob suam imbecillitatem, legalibus poenis semet
facit obnoxiam. Idcirco ait: quid ergo dicemus? Lex est peccatum? Absit; sed pec-
catum non novi nisi per legem. Animadverte vigilantem dictionem. Non enim ait,
peccatum non habui nisi per legem: sed ait potius, se nonnisi per legem illud nosse.
Non est ergo occasio peccati lex. sed demonstratrix potius ipsius. palam id faciens iis
qui id ignorabant; non ut eo cognito mox et perpetrarent, qui immo vel ante quam
agnoscerent, id ipsum commiserant: non enim erat aliquis iustus, ut ait psalmista:
sed ut peccato cognito, ad meliora converterentur. Mihi sane videntur prisci homi-
nes in ea, quam describam, conditione per Moysis legem fuisse constituti. Sit nempe
coram nobis proposita, verbi gratia, lata via ad certum terminum ducens, Proiiciatur
in ea multus lapis, vel etiam ibi effodiantur si lubet foveae. Tum sint quidam tene-
· brosa nocte per eam iter carpentes, qui saepe et multum in obvia offendicula illa in-
currant, vel etiam incauti foveis superveniant. Atque his ita se habentibus , facem ali-
quis statuat in triviis, quae intermedia loca illuminet, haud sane ut ii rursus conci-
dant, sed ut praetervolent potius et vitent calamitatem. Ergone culpabilem se lux
exhibuit , quae periculi admonitos secit‘? An illud potius adfirmandum. plurimam illis
attulisse utilitatem, quos reddidit securiores? Nempe hoc nemini non exploratum cxi-
stimo. Quia igitur nos peccatores ac in plurimas culpas decidui, per legem peccatum
agnovimus, non idcirco legem pcccati instar habere aut vocitare licet, id quod omni
veritate caret; sed ea pcccati, ut dixi, demonstratix est.
Sine lege enim, peecatum mortuum erat.

Nisi constituta, inquit, fuisset iniquitati coarguendae lex, inefficax malum esset:
namque. hoc vires quodammodo a lege sumit. Et sane nonnullis debilior fieret volu-
ptatis stimulus, si nemo vetaret: immo vero is propemodum obtunditur, si lata pec-
candi licentia sit: namque uhi nihil resistit, ibi plerumque studium infringitur. Mor-
tuum igitur peccatum est, lege quid agendum sit non (l) discernente. Utique se olim
sine lege vixisse ait doctor: dein lege superveniente, revixisse peccatum, sibi autem

mori contigisse adserit: namque in his ex persona propria facit sermonem. Atque ego .

quidem existimo, eum aliquid huiusmodi velle signiticaret nempe sine dubio is etiam
-qui ignoranter peccat, reus est; scienti tamen graviorem poenam esse paratam , testa-
tur Servator dicens ἐ qui sciverit voluntatem domini sui, nec fecerit, multis vapula-
bit; qui autem nesciverit, nec fecerit, paucis punietur. Patet igitur multo levius igno-
rantem peccare, quam qui legem cognovit. Iam si quis ad legis iugum accesserit, qui
ante sine lege deguerat, et nihilominus imperata facere detractaverit, peccati crimi-
nationem incurret, poenaeque reus fiet. Tunc is ob ignaviam suam dolens, adversus
legis severitatem ferme exclamat dicens: ego sine lege pridem vivebam; superveniente
dein praecepto, peccatum vixit ‚ ego perii. Nam si mortuum revera est sine lege pec-
catum, quid ni credibile est vitam quodammodo a lege accepisse peccatum, quia per
illam innotuit, et spirans veluti effectum est? quamquam antea non erat cognitum,
etsi in nobis reapse existebam non enim iusti eramus; sed mortuo veluti peccato, quia
non aderat damnans lex, vivebamus nos decorum inscitiae praetextum habentes. Nam-
que ubi non est lex, ibi transgressio nulla, ut ipsemet dicit. Sic interveniente prae-

(1) Deest non in graeco textu, quae tamen particula videtur necessaria.

Gr, μ. 17

Cir. Vlt. s

· Luc. ΧΙΙ, 47,

Gr. p. 13Δ

