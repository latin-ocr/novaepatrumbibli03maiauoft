ix PSALMUM vi. ET vn. 103

Servatore nostro, quem prophetae sancti venturum per tempora spondent, et terra-
rum orbem redempturum: neque in Iudaea tantummodo insitae sihi bonitatis indi-
cium facturum ‚ verum etiam universas gentes visitaturum. Unde gentium spes appel-
latus est. Apparuit enini toti orbi Dominus. Deus scilicet verumque lumem per quem
patrem quoque ipsum agnovimus, antiquis tenebris errorum depulsis, oriente nostrae
menti astro lucifero, die dilucescente, ipsoque semet attollente. sole iustitiae, id est
Christo. Exsurge igitur, inquit, secundum praeceptum quod mandasti, seu quod te
exsecuturum promisisti. ld enini hoc loco denotat verbum mandare.
131 super hanc in altum regredere.

Fortasse verbum regredere, aut venerandam innuit crucem, in quam Christus
peccata nostra extulit: aut eius in caelum reditunu perrexit enim ad patris conspe-
ctum pro nobis. Cur pro nobis? Novam scilicet et viventem reserans viam, ut cae-
lum deinceps pervium fieret, nosque adeo in interius velum penetraremus: huius quo-
que rei duce nobis illo, qui ad omnia princeps est, Christo scilicet.

Dominus iudicabit populos.

Dictum est hoc loco iudicabit. pro ius dicet. lus enim reapse dixit inter nos et
Satanam: atque hunc quidem praepotentia mundum xexantem , de sua tyrannide uni-
versali depulit: intolerabili autem gravamine oppressos miseratus est, uti Deus, et
fide iustificarit.

ludica me, Domine, seeundum iustitiam meam.

Quum nuper propheta dixisset, a Domino populos iudicatum iri, introducit nunc
iudicandorum etiam personam, propriam fatentium infirmitatem, atque ita iudicari
rogantium prout humanae conditionis fert modulus. Alia est enim, ut diximus (1),
angelorum iustitia, quae ipsorum prorsus naturam decet: alia hominum, exigua ni·-
mirum, et naturae infirmitati respondens.

Consummetur nequitia peecatorum.

Consummetur ergo peccatorum improbitas, id est diaboli tyrannis auferatur, et
reliquarum cum ipso potentiarum: ut posthinc per rectam veluti ae planissimam se-
mitam ad laudabilem vitam deveniat quicumque iustitiae operator est. Nam si nemo
in alterutram partem stimulet, per suam iustus viam recta omnino procedet. Vel for-
tasse ut consummetur in peccatoribus improbitas orat propheta, id est ut a malitia
cessent, ad virtutem translati. Itaque cessationem peccandi postulat pro singulis qui
infirmitate fuerint prolapsi, ut deinceps iustus recta via pergat. Prorsus enim fieri
non potest, ut quispiam fortia virtutis facinora edere videatur, nisi antea improbus
esse desiverit.

lustum auxilium meum a Deo.

Iudaeis aeque et ethnicis sermo hic quadrabit. Nam scienter peccare , manifestus
contemptus est; inscienter vero id agere, facilem dat petendae veniae aditum. Erra-
bant tuin Iudaei tum ethnici: illi quidem per ducum suorum malitiam a fide susci-
pienda impediti, et a redemptoris agnitione: isti autem nondum divinum in mentem
receperant lumen . nec quisnam esset verus ac naturalis Deus sciebant. Propterea qui
cor et renes scrutatur Deus, probe animadvertebat tum hos tum illos inscitia sua
peccare, quia domini voluntatem nesciebant. Ergo iustum illis suppeditavit auxilium.
Debetur enim errantibus revocatio in viam, caecatis illuminatio, debilibus virium in-
stauratio a Deo. Ideo dicit: iustum auxilium a Deo.

(1) Nempe in commentarii partibus ab eclogario omissis.

. 11.

